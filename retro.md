## Retrospektiivitekniikat

### Menetelmä Start, Stop, Continue, More of, Less of Wheel

Tällä menetelmällä palautekeskustelun kesto on 10 – 25min. tiimin koosta riippuen.
Menetelmässä käytetään fläppitauluun piirrettyä, viiteen osaan jaettua ympyrää. 
Osat nimetään sanoilla aloita, lopeta, jatka, lisää ja vähennä.
Tiimiltä kysytään kysymykset:
- mitä uutta tulisi tuoda tiimin toimintaan?
- mitä tiimin toiminnasta tulisi jättää pois?
- mitä tulisi jatkaa edelleen?
- mitä tulisi tehdä enemmän?
- mitä tulisi tehdä vähemmän?

Kommentit kirjoitetaan taululle oikeaan ympyrän osioon.

Suurempien ryhmien kanssa  voidaan ryhmä jakaa pienempiin ryhmiin jokaisen ryhmän keskittyessä iteraation pienempään osa-alueeseen, kuten testaukseen, vaatimuksiin, jne. Jokainen pieni ryhmä tekee omasta aihealueestaan oman ympyrän kahdeksassa minuutissa ja koko iso ryhmä lukee kaikki ympyrät ehdottaen tarvittaessa lisäyksiä. 

Lopuksi päätetään, millaisia muutoksia halutaan tehdä seuraavaa iteraatiota koskien.


### Menetelmä Glad, Sad, Mad

Palautekeskustelun kesto kork. 60 minuuttia, josta

10-15min. aikana tiimin jokainen jäsen erikseen kirjoittaa kortteihin lyhyitä kuvauksia sprintin aikaisista ongelmista, muutoksista ja havainnoista luokitellen ne glad, sad, mad -kategorioihin. 

10-15min. aikana jokainen tiimin jäsen kuvailee korttinsa ja asettaa kortin taululle taulun glad, sad tai mad -sarakkeeseen oman tunteensa mukaisesti.

5min. aikana samaan asiaan viittaavat kortit ryhmitellään yhteen yhden henkilön toimesta. 

10min. aikana tiimin jäsenet äänestävät esim. merkitsemällä ympyrällä viisi korttia, joista haluavat keskustella.

 loppuaika keskustellaan kysymyksistä korkeimmasta pienimpään äänimäärään, keskittyen ensisijaisesti toteutettaviin toimiin seuraavaa sprinttiä ajatellen.
